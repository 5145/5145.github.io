<!DOCTYPE html>
<html>
<head>
  <title>Geschiedenis</title>
  <link rel="stylesheet" type="text/css" href="stylesheet.css">
</head>
<body>
<h1>Geschiedenis</h1>
  <div class="SubPag">
    <ul>
  <li><h2>Ontstaan en historie FC Den Bosch </h2></li>
In 1897 werd de voetbalvereniging RKVV Wilhelmina opgericht en 10 jaar later ontstond in 's-Hertogenbosch de volksclub NOAD.
NOAD veranderde de naam in BVV, om de verwarring met het Tilburgse NOAD te voorkomen. BVV (Bossche Voetbal Vereniging) groeide
in het midden van de 20e eeuw uit tot een nationale topclub, die een paar keer net naast de titel greep, maar in 1948 toch landskampioen
werd. Opvallend detail is, dat BVV in die succesjaren niet in 's-Hertogenbosch haar thuiswedstrijden speelde, maar op Heidelust
in het nabijgelegen Vught.<br></br>Het door de stad luid bejubelde kampioenschap in 1948 spoorde de gemeente 's-Hertogenbosch aan
om voor BVV binnen de gemeentegrenzen een nieuw groot stadion te bouwen. In 1951 werd Stadion De Vliert geopend, op dat moment met
zijn capaciteit van 30.000 toeschouwers na Stadion Feijenoord en het Olympisch Stadion het derde stadion van Nederland.
Met BVV ging het in De Vliert echter niet goed. In 1954 werd het betaald voetbal in Nederland ingevoerd. Maar BVV speelde slechts kort op het
hoogste niveau, degradeerde in 1958, na een omkoopaffaire, uit de eredivisie en zakte vervolgens snel af naar de Tweede divisie waarin
stadgenoot Wilhelmina maar net het hoofd boven water kon houden.<br></br>Twee betaald voetbalclubs in een stad als 's-Hertogenbosch was
volgens de lokale overheid zinloos en die stuurde dan ook aan op een fusie. Wilhelmina wilde op eigen kracht verder, maar BVV besloot
vrijwillig naar het amateurvoetbal af te dalen. Een nieuwe stichting, FC Den Bosch, ging met de proflicentie van BVV in 1966 verder.
Een jaar speelde de nieuwe club samen met Wilhelmina in de tweede divisie. Een jaar later besloot ook Wilhelmina zich aan te sluiten
bij FC Den Bosch, dat toen zijn officiÃ«le naam FC Den Bosch '67 kreeg. Wilhelmina keerde terug naar het amateurvoetbal.<br></br>
De fusie bleek een goede keuze, want voorzichtig leefde het voetbal in 's-Hertogenbosch weer op. FC Den Bosch '67 kon prima meedraaien
en groeide snel uit tot een vaste waarde in de eerste divisie. In het seizoen 1970/'71 droomden veel Bossche voetbalfans 23 jaar na de
landstitel weer van nieuwe topsuccessen, want de club maakte een magisch seizoen door. Er werden slechts twee wedstrijden verloren,
het publiek kwam massaal naar de thuiswedstrijden (gemiddeld 10.150) en ver voor het einde van de competitie stond promotie naar de
Eredivisie vast. Dat gebeurde echter met een oud elftal waarin de zes dragende spelers allemaal ouder dan 33 jaar waren.
Lang duurde het eredivisie-avontuur dan ook niet.<br></br>Degradatie volgde al in 1973. Ondanks veel publiek en een paar
opmerkelijke voetballers. Zoals de latere international Kees Krijgh, de blonde pijl Dick Beek, de Duitse spits Volker Graul,
keeper Hans van der Pluijm en de Braziliaan Roberto Abruseze. Deze door de fans tot Pietje Pele (naar Appie Happie)
gedoopte middenvelder bleek echter ook de grootste miskleun in het bestaan van de club. Abruseze was op dat moment de duurste
aankoop van FC Den Bosch ooit, 150.000 gulden, maar speelde slechts 25 minuten.<br></br>Na de degradatie in 1973 moest
's-Hertogenbosch het weer tien jaar met eerste divisie-voetbal doen. Maar in 1983 volgde weer een nieuwe en grote opleving,
die langer duurde: zeven jaar. Sinds de degradatie van 1990 doet FC Den Bosch echter verwoede pogingen Volendam naar de kroon
te steken als de 'heen en weer' van het betaalde voetbal. Vier promoties werden steeds gevolgd door onmiddellijke degradatie.
In het seizoen 2007-2008 miste de club nipt rechtstreekse promotie (derde in de eindrangschikking) en volgde snel uitschakeling
in de play-offs door FC Zwolle.<br></br>In 2000 is ook nog de vereniging OVH opgegaan in FC Den Bosch. Hiermee kon FC Den
Bosch ook actief zijn in het amateurvoetbal. In 2003 is deze tak weer opgeheven.
</ul>
  </div>
  </body>
